# Developer console

โค้ดที่เขียนมักจะมาพร้อมข้อผิดพลาด และเหล่านักพัฒนามักจะทำเรื่องนี้อยู่เป็นนิจ

แต่ในเบราเซอร์ ผู้ใช้งานจะไม่เห็นความผิดพลาด ที่เหล่านักพัฒนาทำไว้ ดังนั้นหากสคริปต์ที่เราเขียนมีข้อผิดพลาด เราจะไม่รู้และแก้ไขมันได้เลย

เพื่อย้อนไปดูว่าเราพลาดอะไรไป "เครื่องมือสำหรับนักพัฒนา (developer tools)" จึงติดมากับเบราเซอร์ด้วย

นักพัฒนาส่วนใหญ่มักจะใช้ Chrome และ Firefox นั่นก็เพราะว่าทั้งสองตัวมี เครื่องมือสำหรับการพัฒนาที่ดีที่สุดในตลาด โดยปกตินักพัฒนามักเลือกใช้เบราเซอร์เพียงตัวเดียวในการพัฒนา แต่จะใช้เบราเซอร์อื่นร่วมด้วย แต่หลังจากที่ปัญหาเกิดแล้ว เช่น โค้ดที่เขียนไม่ซัพพอร์ตใน IE

<<<<<<< HEAD
เครื่องมือเหล่านี้มาพร้อมฟีเจอร์ที่ตอบโจทย์การพัฒนาหลากหลาย เราจะเริ่มไล่ดูกันไปทีละอย่าง
=======
Developer tools are potent, they have many features. To start, we'll learn how to open them, look at errors, and run JavaScript commands.
>>>>>>> fc3f811c03ca97ff8304271bb2b918413bed720f

## Google Chrome

ลองเปิดหน้า [bug.html](bug.html).

เปิด developer tools ดู จะเห็นว่ามี error ในโค้ดจาวาสคริปต์ แต่ผู้ใช้จะมองไม่เห็น 

กด `F12` บน Windows หรือ `Cmd+Opt+J` บน Mac

developer tools จะเปิดหน้า console ขึ้นมาโดย default

หน้าตาจะคล้ายๆแบบนี้

![chrome](chrome.png)

หน้าตาตัว developer tools จะเปลี่ยนไปตามเวอร์ชั่น ถึงหน้าตาที่เปิดออกมาจะไม่เป๊ะเว่อร์ แต่เค้าโครงจะคล้ายๆกัน

- ลองมองไปที่ console จะเห็นว่ามี error ที่เป็นแถบและตัวอักษรสีแดงอยู่ นั่นเพราะว่าเบราเซอร์ไม่รู้จักคำสั่ง "lalala"
- ซ้ายมือของแถบ จะเห็นว่ามีการบอกบรรทัดที่ error นี้เกิดขึ้น

ข้างล่างข้อความ error จะสังเกตเห็นว่ามีลูกศรสีน้ำเงินอยู่ ตัวมันเองแทน "command line" เราสามารถพิมพ์จาวาสคริปต์ลงไป แล้วกด `enter` เพื่อสั่งโค้ดทำงาน หรือ `shift-enter` เพื่อพิมพ์โค้ดหลายบรรทัดแทน

เมื่อเราเปิดมาพบข้อผิดพลาด นั่นก็ถือเป็นการเริ่มต้นที่ดีแล้ว เราจะกลับมาพูดรายละเอียดในเชิงเกี่ยวกับเครื่องมือนักพัฒนา และการดีบักกันต่อในบท <info:debugging-chrome>

## Firefox, Edge, และเบราเซอร์ตัวอื่นๆ
```smart header="ป้อนคำสั่งหลายบรรทัด"
เมื่อเราพิมพ์โค้ดจาวาสคริปต์ลงไปในหน้าคอนโซล เมื่อกด `key:Enter` โค้ดชุดนั้นก็จะทำงาน

เมื่อจะป้อนโค้ดหลายบรรทัด, ให้กดปุ่ม `key:Shift+Enter` จะช่วยให้เราสามารถพิมพ์โค้ดหลายบรรทัดได้
```

นักพัฒนาส่วนใหญ่ใช้ `F12` เพื่อเปิดหน้า console

developer tools มักจะคล้ายๆกันไม่ว่าจะต่างเวอร์ชั่น ต่างเบราเซอร์ หากเชี่ยวชาญเพียงหนึ่ง ก็ใช้ตัวอื่นได้สูสีกัน

## Safari

Safari (เบราเซอร์ของผู้ใช้ Mac) ตัวนี้จะมาพร้อมความไม่เหมือนใคร โดยเราต้องไปเปิด "Develop menu" ก่อน

เปิดหน้า "Preferences" ไปที่ "Advanced" และติ๊ก checkbox ด้านล่าง

![safari](safari.png)

ทีนี้กด `Cmd+Opt+C` หน้า console จะปรากฎขึ้น แถมเมนูด้านบน ยังปรากฎแถบ "Develop" เมื่อคลิกก็จะมีคำสั่งหลากหลายให้เลือกใช้

## สรุป

- Developer tools ช่วยให้เห็น error, สั่งโค้ดทำงาน, ตรวจค่าตัวแปร และอื่นๆ
- เปิดโดยกด `F12` สำหรับเบราเซอร์ส่วนใหญ่บน Windows แต่ Chrome บน Mac จะใช้ `Cmd+Opt+J` Safari จะเป็น `Cmd+Opt+C` อย่าลืมไปเปิดโหมดนักพัฒนาบน Safari ก่อน

ทีนี้ปูพื้นเรื่อง environment กันมาสักพักแล้ว ก็พร้อมที่จาวาสคริปต์ออกโรง
